Hola,

Sabem que avui es farà una còpia de seguretat gravada en disc de tot el que conté github. 
Així que nosaltres escrivim perquè volem que les nostres paraules s'immortalitzin. 

Som l'Eduard Cot Ros i la Núria Cuyàs Nogueras, nascuts l'any 1984. Vivim a Mataró, una ciutat al costat de Barcelona, a Catalunya, la península ibèrica.
Hem tingut un fill, l'Erill, que va néixer el 8 d'agost de 2019. L'Eduard és programador informàtic i la Núria professora de català (ves a saber si ja no serà una llengua morta quan llegiu això!).

Tenim un gat que es diu Fels i dues gallines, la Mary Jane i la Winifred, que ens donen ous dia sí dia no.

Ens costa saber què us pot ineterssar de nosaltres, però esperem que la Terra hagi resistit i encara sigui habitable. Nosaltres fem el que podem...

Avui és dia 2 de febrer de 2020, hem pujat la muntanya de les Agudes, un cim de 1700m del Montseny. Ens hem trobat neu i molta gent gaudint d'una dia molt primaveral. 
Quan hem baixat, ens hem assabentat que avui es tancaria el github Artic Code Vault i hem decidit deixar constància de la nostra existència i explicar-vos una mica qui som i on vivim.

Esperem que vosaltres tot bé. Costa creure que això algun dia ho pugui llegir algú, però ens faria molta il·lusió que algú ens recordés.

Sort!

Eduard, Núria i Erill
